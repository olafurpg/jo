Justitieombudsmannen Anna-Karin Lundin

BESLUT
Datum 2004-09-17

Dnr 342-2003

Sid 1 (2)

Anmälan mot dåvarande Skattemyndigheten i Göteborg, skattekontoret Östra Göteborg, om dröjsmål med att meddela ett omprövningsbeslut
Anmälan J.C. anförde i en anmälan, som kom in till JO den 24 januari 2003, i huvudsak följande. Skattemyndigheten beslutade efter omprövning den 24 mars 1999 att höja hans taxerade inkomst för år 1998. Han överklagade beslutet i en skrivelse som kom in till myndigheten den 14 juni 1999. Myndigheten meddelade sitt obligatoriska omprövningsbeslut först den 14 oktober 2002.
Utredning Skattemyndigheten anmodades att yttra sig över det som J.C. framfört i sin anmälan. I sitt remissvar anförde skattemyndigheten den 25 februari 2003, genom t. f. regionskattechefen Lars Berggren, i huvudsak följande.
­­­ Den företagna utredningen visar att J.C:s uppgifter är riktiga. Skattemyndigheten hade vid den tid då överklagandet kom in som policy att obligatoriska omprövningsbeslut skulle fattas inom tre månader från det att överklagandet kom in. Att som i förevarande fall beslut fattas först efter tre år och fyra månader kan givetvis inte accepteras. Såvitt kunnat utredas har dröjsmålet sin grund i dels vissa inre organisatoriska problem dels i resursbrist vad avser personal. Genom att nya rutiner införts inom skatteförvaltningen med anledning av domar i Europadomstolen torde dröjsmål av liknande slag inte inträffa i framtiden. Skattemyndigheten, som konstaterar att den allvarligt brustit mot det skyndsamhetskrav som uppställs i 6 kap. 6 § taxeringslagen, beklagar de olägenheter tidsutdräkten kan ha medfört för J.C.
J.C. gavs tillfälle att kommentera remissvaret men hördes inte av.
Bedömning I 6 kap. 3-7 §§ taxeringslagen (1990:324) finns bestämmelser om hur ett överklagande från en skattskyldig skall hanteras. Där framgår bl.a. följande.
Skattemyndigheten skall pröva om överklagandet har kommit in i rätt tid och om så är fallet snarast ompröva det överklagade beslutet. Om skattemyndigheten ändrar sitt beslut i enlighet med den skattskyldiges yrkande förfaller överklagandet. I

Riksdagens ombudsmän Box 16327 103 26 Stockholm Besök: Västra Trädgårdsgatan 4

E-post: Telefon: Texttelefon: Fax:

justitieombudsmannen@jo.se 08-786 40 00 08-786 61 15 08-21 65 58

www.jo.se

Dnr 342-2003 Sid 2 (2)
andra fall skall skattemyndigheten överlämna överklagandet, omprövningsbeslutet och övriga handlingar i ärendet till länsrätten för vidare handläggning. Om det föreligger särskilda skäl får skattemyndigheten överlämna handlingarna utan föregående omprövning.
Som framgår har skattemyndigheten i princip en obligatorisk skyldighet att ompröva det överklagade beslutet. Denna omprövning skall enligt lagtexten ske snarast (6 kap. 6 §). Detta kan inte uppfattas på annat sätt än att skattemyndigheten skall behandla dessa ärenden med förtur. Endast i undantagsfall bör ett överlämnande ske senare än någon eller några månader från det att överklagandet kom in till skattemyndigheten (jämför t.ex. JO:s beslut den 23 mars 2000, dnr 6001999).
Även med beaktande av vad myndigheten har anfört om organisatoriska problem och personalbrist är det utomordentligt anmärkningsvärt att det i detta fall dröjde tre år och fyra månader innan myndigheten meddelade sitt obligatoriska omprövningsbeslut.
Ärendet avslutas med den här uttalade mycket allvarliga kritiken

