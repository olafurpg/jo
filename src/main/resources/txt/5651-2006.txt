Justitieombudsmannen Cecilia Nordenfelt

BESLUT
Datum 2008-02-26

Dnr 5651-2006

Sid 1 (2)

Anmälan mot Försäkringskassan om handläggningen av ett sjukpenning- och arbetsskadeärende
Anmälan H.B. klagade på Försäkringskassans handläggning i olika avseenden av hans sjukpenning- och arbetsskadeärende.
Utredning Anmälan remitterades till Försäkringskassan för yttrande. Försäkringskassan redogjorde i remissvaret genom länsdirektören Lars Arvidsson för handläggningen av ärendet och anförde därutöver sammanfattningsvis följande.
Ärendet är komplicerat och har pågått under lång tid. Under rehabiliteringsutredningen har flera handläggare deltagit i utredningen. Antalet handlingar i ärendet är omfattande och svåröverblickbart. Av handlingarna och journalanteckningarna framgår att det funnits svårigheter för Försäkringskassans handläggare att kommunicera med H.B. H.B. har t.ex. den 11 juli 2006 begärt att få ta del av samtliga handlingar i ärendet. Det kan inte uteslutas att H.B. inte fått del av den information han borde ha fått. Om Försäkringskassan inte begärt och fått samtycke av H.B. att diskutera t.ex. medicinska frågor på avstämningsmöten där andra parter deltagit är det allvarligt. Handläggaren har det som rutin men det finns inte dokumenterat i ärendet. Sådant samtycke ska alltid begäras och dokumenteras. Ärendet är numera föremål för prövning av rätt till sjukersättning och i samband med den prövningen har beslutsunderlaget kommunicerats med H.B.
H.B. kommenterade remissvaret.
Bedömning I remissvaret har kassan vidgått att det förekommit brister i journalföringen. Försäkringskassan har underlåtit att dokumentera om H.B. gav sitt samtycke till att handläggaren vid avstämningsmötet informerade om H.B:s sjukdomstillstånd. Det har fått till följd att kassan inte är säker på hur det förhåller sig. Inte heller är kassan säker på om H.B. har fått del av all information han skulle ha. Avsikten med en god dokumentation är bl.a. att man ska kunna överblicka handläggningen av ett ärende och få reda på vidtagna åtgärder och ställningstaganden.

Riksdagens ombudsmän Box 16327 103 26 Stockholm Besök: Västra Trädgårdsgatan 4

E-post: Telefon: Texttelefon: Fax:

justitieombudsmannen@jo.se 08-786 40 00 08-786 61 15 08-21 65 58

www.jo.se

Dnr 5651-2006 Sid 2 (2)
Jag delar Försäkringskassans bedömning att den försäkrades samtycke alltid ska inhämtas vid informationsutbyte i samband med avstämningsmöten och att det ska dokumenteras. Vad som i övrigt har förekommit i ärendet föranleder inte något uttalande från min sida. Med de kritik som ligger i det jag nu har sagt avslutar jag ärendet.

