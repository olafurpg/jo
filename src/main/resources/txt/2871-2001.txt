Justitieombudsmannen Jan Pennlöv

BESLUT
Datum 2001-10-16

Dnr 2871-2001

Sid 1 (1)

Försäkringskassa har övervägt att återkalla ett beslut, sedan den funnit att en annan kassa borde ha handlagt ärendet
Vid inspektion av Norrbottens läns allmänna försäkringskassa den 18­20 september 2001 granskade JO Pennlöv bl.a. protokoll och akter från sammanträden med socialförsäkringsnämnd. I det vid inspektionen förda protokollet lät han under denna punkt anteckna bl.a. följande.
I ett ärende från Luleåkontoret rörande handikappersättning noterades att det hade upprättats en promemoria med ett förslag till beslut innebärande att försäkringskassan skulle återkalla ett tidigare beslut, eftersom Västmanlands läns allmänna försäkringskassa och inte kassan i Norrbotten var behörig att fatta det beslutet. JO uttalade att det inte är möjligt att återkalla ett beslut. Om försäkringskassan anser att ett beslut i ett sådant fall skall undanröjas är det lämpligast att Riksförsäkringsverket överklagar beslutet till länsrätten, som har möjlighet att undanröja det. Kassan bör i så fall, förutom att underrätta Riksförsäkringsverket, även kontakta länsrätten och den behöriga försäkringskassan för att få en snabb handläggning av ärendet.

Riksdagens ombudsmän Box 16327 103 26 Stockholm Besök: Västra Trädgårdsgatan 4

E-post: Telefon: Texttelefon: Fax:

justitieombudsmannen@jo.se 08-786 40 00 08-786 61 15 08-21 65 58

www.jo.se

