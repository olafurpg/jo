Justitieombudsmannen Cecilia Nordenfelt

BESLUT
Datum 2009-12-21

Dnr 3108-2009

Sid 1 (2)

Anmälan mot Överförmyndaren i Hylte kommun, angående underlåtenhet att besvara brev från enskild m.m.
Anmälan I en anmälan, som kom in till JO den 2 juni 2009, klagade T.H. bl.a. på att Överförmyndaren i Hylte kommun underlåtit att besvara brev. Han framförde även klagomål mot den gode mannen G.S.
Utredning Anmälan remitterades till överförmyndaren för yttrande. I remissvaret anförde Göran Green bl.a. följande.
Enligt åberopat brev, ­ ­ ­ vars första mening är besked att överklagan kommer. I övrigt innehåller brevet mest information som inte anses tillhöra godmansärendet. I väntat på överklagandet besvarades ej brevet, överförmyndaren skulle ju få tillfälle att besvara det överklagade beslutet.
T.H. gavs tillfälle att yttra sig över remissvaret.
Bedömning Av 4 § förvaltningslagen (1986:223) framgår att varje myndighet ska lämna upplysningar, vägledning, råd och annan sådan hjälp till enskilda i frågor som rör myndighetens verksamhetsområde. Hjälpen ska lämnas i den utsträckning som är lämplig med hänsyn till frågans art, den enskildes behov av hjälp och myndighetens verksamhet. Frågor från enskilda ska besvaras så snart som möjligt.
Av utredningen framgår att T.H. har skickat ett brev till överförmyndaren som inte besvarats. Av brevet framgår att T.H. bl.a. ifrågasätter varför det dröjt 17 dagar innan ett beslut skickats till honom. Enligt min uppfattning borde överförmyndaren ha besvarat brevet på något sätt. Överförmyndaren kan inte undgå kritik.
Beträffande T.H:s klagomål i övrigt vill jag anföra följande. JO:s granskning är av rättslig art och avser främst en kontroll av att myndigheterna har följt de regler som gäller för förfarandet. JO kan inte ändra eller upphäva myndigheters beslut. Granskningen är inte heller avsedd att föregripa eller ersätta den prövning som kan

Riksdagens ombudsmän Box 16327 103 26 Stockholm Besök: Västra Trädgårdsgatan 4

E-post: Telefon: Texttelefon: Fax:

justitieombudsmannen@jo.se 08-786 40 00 08-786 61 15 08-21 65 58

www.jo.se

Dnr 3108-2009 Sid 2 (2)
eller har kunnat ske i ordinarie ordning. Mot denna bakgrund tar jag inte ställning till de klagomål som T.H. framfört mot överförmyndarens beslut i sak. T.H. har även klagat på den gode mannen. Gode män står dock inte under JO:s tillsyn. Jag är därför förhindrad att uttala mig om den gode mannens åtgärder. Ärendet avslutas.

