Chefsjustitieombudsmannen Claes Eklundh

BESLUT
Datum 1991-02-27

Dnr 483-1990

Sid 1 (1)

Chefsrådman har ansetts ha ett övergripande ansvar för att äldre mål blir avgjorda
Vid inspektion av Stockholms tingsrätt uppmärksammades att ett brottmål blivit liggande lång tid utan att några åtgärder vidtagits. Åtal väcktes i januari 1984 och en av de tilltalade kom in med svaromål i februari samma år. Sedan åklagaren anmält att förundersökningen behövde kompletteras blev målet liggande till oktober 1989 utan att någon åtgärd vidtogs.
I ett beslut den 27 februari 1991 uttalade chefsJO Eklundh bl.a. följande.
Jag har i protokollet från inspektionen understrukit vikten av att tingsrätten har fungerande rutiner för kontroll av de mål som är under handläggning. I detta fallet har ett brottmål blivit liggande i fem års tid utan att någon som helst åtgärd vidtagits. ­ ­ ­ I anledning av iakttagelserna pekade jag i protokollet från inspektionen på att chefsrådmannen, som är den som har det övergripande ansvaret för verksamheten på avdelningen, självmant bör undersöka förhållandena, om han inte får en tillfredsställande förklaring till att ett äldre mål inte har avgjorts. Av tingsrättens yttrande framgår att det numera har införts föreskrifter som ålägger chefsrådmännen skyldighet att två gånger årligen gå igenom de mål som finns på avdelningen. Jag delar lagmannens uppfattning att dessa bestämmelser bör leda till att mål inte blir liggande utan att åtgärder vidtas.

Riksdagens ombudsmän Box 16327 103 26 Stockholm Besök: Västra Trädgårdsgatan 4

E-post: Telefon: Texttelefon: Fax:

justitieombudsmannen@jo.se 08-786 40 00 08-786 61 15 08-21 65 58

www.jo.se

