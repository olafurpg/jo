Justitieombudsmannen Jan Pennlöv

BESLUT
Datum 1999-10-12

Dnr 1261-1999

Sid 1 (2)

Ett initiativärende rörande utformningen av provisoriskt beslut om sjukbidrag
lnitiativet Vid en inspektion den 23­25 mars 1999 av Kronobergs läns allmänna försäkringskassa (dnr 1206-1999) granskade JO Pennlöv bl.a. protokoll och akter från socialförsäkringsnämndssammanträden. I ett ärende uppmärksammades att socialförsäkringsnämnden beslutat att tillerkänna den försäkrade helt sjukbidrag för tiden "juni 1998 och tills vidare intill dess slutligt beslut fattats". Enligt vad som i samband med granskningen inhämtats från föredraganden i nämnden var det fråga om ett provisoriskt beslut.
Enligt 7 kap. 1 § andra stycket och 13 kap. 1 § andra stycket lagen (1962:381) om allmän försäkring (AFL) skall sjukbidrag vara begränsat till viss tid. Mot bakgrund härav beslutade jag att låta utreda saken i ett särskilt upplagt ärende.
Utredning
Försäkringskassan anmodades att yttra sig. I sitt remissvar anförde kassan genom direktören Sten Yngvesson huvudsakligen följande.
Samtliga föredraganden vid kassan har erhållit delegation från socialförsäkringsnämnderna att fatta provisoriska beslut i ärenden rörande förtidspension/sjukbidrag. I vissa fall, exempelvis då provisoriskt beslut fattats av föredraganden under längre tider, tas ärendena upp i nämnden för ställningstagande om provisoriskt beslut kan fattas under ytterligare tid. I förevarande fall var den försäkrade beviljad helt sjukbidrag. När tiden för sjukbidraget gick ut ansökte den försäkrade om fortsatt förtidspension/- sjukbidrag. Något läkarutlåtande bifogades inte. Föredraganden beslöt då att provisoriskt förlänga sjukbidraget. Efter hand kom sådana beslut att fattas för tiden juni 1998-januari 1999. Föredraganden beslöt därefter att underställa nämnden ärendet för ställningstagande till om provisoriskt beslut kunde fattas under ytterligare tid. Beslutet blev att sjukbidrag skulle beviljas tills vidare.
I det ärende som ovan refererats har av misstag beslutet formulerats enligt följande. "Helt sjukbidrag fr.o.m. juli [juni, JO:s anm.] 1998 och tills vidare intill dess slutligt beslut fattats." Enligt den ordning som normalt tillämpas inom kassan skulle beslutet ha formulerats enligt följande. "Helt sjukbidrag fr.o.m. juli [juni, JO:s anm.] 1998 och tills vidare, dock längst t.o.m. (angivande av månad och år)." Enligt kassans mening uppfyller ett sådant beslut kravet i 7 kap. 1 § lagen om allmän försäkring om att sjukbidrag skall vara begränsat till viss tid.

Riksdagens ombudsmän Box 16327 103 26 Stockholm Besök: Västra Trädgårdsgatan 4

E-post: Telefon: Texttelefon: Fax:

justitieombudsmannen@jo.se 08-786 40 00 08-786 61 15 08-21 65 58

www.jo.se

Dnr 1261-1999 Sid 2 (2)
I sitt beslut den 12 oktober 1999 anförde JO Pennlöv följande.
Bedömning Som framgått av de ovan angivna lagrummen skall sjukbidrag fastställas att utgå för viss tid. Det föreligger i detta avseende ingen skillnad på om beslutet är slutligt eller provisoriskt. Försäkringskassans beslut att provisoriskt tillerkänna den försäkrade sjukbidrag tills vidare uppfyllde således inte kravet på begränsning i tiden av förmånen. Kassan har anfört att beslutet av misstag fått en felaktig lydelse. Jag har inte anledning att ifrågasätta detta. Mot den formulering som kassan normalt använder sig av har jag i princip inga invändningar. För att det aktuella misstaget inte skall upprepas skulle försäkringskassan lämpligen kunna utesluta orden "och tills vidare".
Ärendet avslutas med den kritik som ligger i det sagda.

