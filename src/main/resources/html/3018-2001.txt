Justitieombudsmannen Nils-Olof Berggren

BESLUT
Datum 2002-12-20

Dnr 3018-2001

Sid 1 (2)

Anmälan mot Kommunstyrelsen i Munkedals kommun m.fl. angående sekretess i ärende rörande aktivitetsgarantin
Anmälan T.B. klagade till JO bl.a. på att Munkedals kommun och arbetsförmedlingen i Munkedal, en enhet inom Länsarbetsnämnden i Västra Götalands län, skickat honom ett vykort som innehöll sekretessbelagda uppgifter i samband med att han inom ramen för aktivitetsgarantin deltog i projektet "Möjligheten". En kopia av texten på kortet var fogat till anmälan. Där efterlyste "M" uppgifter för vissa perioder då T.B. varit frånvarande från projektet på grund av föräldraledighet och sjukskrivning.
Utredning Anmälan remitterades till Länsarbetsnämnden i Västra Götalands län för utredning och yttrande. Av remissvaret framgick följande. Inom ramen för aktivitetsgarantin har arbetsförmedlingen i Munkedal ett samverkansavtal med Munkedals kommun. Enligt avtalet har kommunen ansvaret för närvarorapportering till försäkringskassan för deltagarna. T.B. ombads därför av kommunens handläggare att sända in vissa uppgifter som underlag för denna rapportering. Då sekretessbelagda uppgifter givetvis inte skall meddelas på detta sätt, har förmedlingen tillsammans med kommunen gått igenom de regler som gäller vid hantering av sekretessbelagda uppgifter.
Anmälan remitterades därefter till Kommunstyrelsen i Munkedals kommun för utredning och yttrande. Kommunstyrelsen uppgav i sitt remissvar att känsliga uppgifter inte skall meddelas via vykort, att rutinerna setts över och att reglerna fortsättningsvis kommer att följas.
T.B. kommenterade remissvaren.
Bedömning Enligt 7 kap. 10 § sekretesslagen (1980:100) gäller sekretess för uppgifter om enskilds personliga förhållanden i ärende rörande bl.a. arbetsförmedling och hjälp och stöd vid arbetslöshet, om det inte står klart att uppgiften kan röjas utan att den

Riksdagens ombudsmän Box 16327 103 26 Stockholm Besök: Västra Trädgårdsgatan 4

E-post: Telefon: Texttelefon: Fax:

justitieombudsmannen@jo.se 08-786 40 00 08-786 61 15 08-21 65 58

www.jo.se

Dnr 3018-2001 Sid 2 (2)
enskilde eller någon honom närstående lider men. Det är således inte godtagbart att meddela eller efterfråga uppgifter i ett sådant ärende på ett vykort, som inte förslutits i kuvert. Jag är mycket kritisk mot att så skett i detta fall. Då det uppenbarligen rört sig om ett enstaka förbiseende, och då en översyn gjorts av regler och rutiner, går jag inte vidare i saken.
Ärendet avslutas.

